---
template: blog-post
title: Vozačka nekultura
slug: vozacka-nekultura
date: 2020-10-27 10:41
description: nekulturni vozaci, nasilno presecanje u saobracaju, zmigavac pri skretanju
featuredImage: /assets/majmun-za-volanom.jpg
---
<!--StartFragment-->

Koliko puta vam se desilo da niste mogli da izađete iz raskrsnice samo zato sto je vozaču automobila koji vam je nailazio u susret, i skrenuo pre raskrsnice, bilo "teško" da uključi žmigavac (ili ako neko više voli "migavac", odnosno svetlosni signal)? 

Koliko puta ste zakočili naglo zato što je drugi vozač ušao u raskrsnicu (ili izlazio sa parkinga) gledajući samo u jednom smeru, a ne i u drugom, ili (zauzet pričajući telefonom) bez gledanja uopšte da li neko nailazi u susret? 

Koliko puta ste morali da zakočite i propustite osobu koja se naglo ubacuje ispred vas, iako i vi i ta "osoba" idete u istom smeru, i jedini razlog zašto ste vi morali da kočite, jeste zato sto je vaša traka "brza" pa je dotična osoba shvatila da je pametnije da se prestrojavanjem uspori i vaša traka (kada vi zakočite, to urade i sva vozila iza vas, pa i ta traka "usporava")? 

Koliko puta vam se desilo da vozilo ispred vas ne kreće, iako se na semaforu upalilo zeleno svetlo (napominjem ZELENO), ali nakon vaše zvučne signalizacije istog trenutka diže ruke, preti i "pozdravlja" vam sve po spisku? 

Koliko puta vam se desilo da vas je na parkingu zagradio neki drugi auto, pa ili ne možete uopšte da izađete, ili možete, ali sa velikim rizikom da oštetite ili svoj ili drugi auto, a kada posle pola sata dođe vozač koji vas je zagradio on vas napada sa rečima "pa samo sam na 5 minuta skoknuo do... šta odmah kukaš?"? 

Sigurno se svakom vozaču dešavaju iste, ili slične, situacije skoro svakodnevno, a šta mislite, kada biste posle ovakvih situacija pitali "te druge vozače" da li su uradili bilo šta loše, koliko njih bi odgovorilo potvrdno? 

**NIKO!** 

Svaki odgovor bi bio "*pa nisam ništa loše uradio*", a ukoliko biste im objasnili šta su ZAISTA uradili, odgovor bi bio, "*a nemoj me zezati, kao da je to sad nešto strašno*", "*ma bre ne smaraj me takvim glupostima, ja mislio da sam uradio nešto zaista loše*" ili sl... 

E pa "GOSPODO" koja ni ne znate šta ta reč znači, JESTE TO STRAŠNO, kada je sa druge strane osoba koja ne radi takve stvari, i koja vodi računa o ostalim učesnicima u saobraćaju, onda zaista radite strašne stvari, koje druge osobe vređaju, povređuju, nerviraju i sl. 

A upravo takva ponašanja i dovode do gužvi u saobraćaju, mada je svima lakše okriviti sve druge, zar ne?! 

I da ne persiram više, DA, stoko jedna nekulturna, to što radiš nekada i nije prekršaj, ali jeste odraz tvoje nekulture. 

Kada uključiš žmigavac daješ mi do znanja da mogu da se uključim na ulicu, posle 15 minuta čekanja, i ne, nisi uradio dobro delo, nego si NORMALNO POSTUPIO. 

Kada voziš malu decu, pričaš telefonom i ulaziš na raskrsnicu na način da ja, koji imam prednost, moram da biram da li da "legnem" na kočnicu i propustim te, ili da te udarim, ti JESI UČINIO NEŠTO LOŠE i to na prvom mestu si rizikovao život sopstvene dece. 

Kada se prestrojavaš iz trake u traku ti u stvari usporavaš i tu drugu traku, a upravo zato što su se i mnogi ispred tebe tako prestrojavali zato i jeste ta u kojoj si bio usporena (ali pretpostavljam da tvoj IQ to ni ne bi mogao da shvati). 

Kada ne kreneš čim se upali zeleno svetlo, automtaski si onemogućio minimum jednom autu da prođe u tom talasu, pa kada to učini i sledeći, onda su to već dva automobila više na semaforu, i onda dolazimo do "neverovatnih gužvi" za koje nisi ti kriv, zar ne?! 

A idiote kojima je teško da parkiraju 10 metara dalje, odnosno koji bi, da mogu, ušli u kafić, butik, WC, šta god... ne bih ni komentarisao... ne zaslužuju...



P.S. Takođe bih se zahvalio i homo sapiensima u pokušaju, koji su hteli fizičkim nasrtajima da mi objasne kako je "normalno" parkirati na trotoaru, na način da majka sa kolicima (u kojima je beba, naravno) mora da izađe na magistralni put da bi nastavila svoj put, ili da je "normalno" parkirati na dva parking mesta i da "nemaš" pravo da joj podižeš brisače na automobilu, zato što... iskren da budem, i dalje mi nije jasno zašto... ali bih im se zahvalio zato što pored njih shvatam kakav sam ja, i osobe koje me okružuju.

<!--EndFragment-->